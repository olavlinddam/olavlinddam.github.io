---
title: Velkommen til min softwareudviklingsblog
date: 15.08.2023 21:15
categories: [Generelt,Introduktion]
tags: [nolek,microservices,containerization,datamatiker,softwareudvikling]
---


Hej, jeg er Olav, en 28 årig datamatikerstuderende med en passion for softwareudvikling. Jeg er fra Odense og bor her med min kone og datter. Min primære interesse indenfor softwareudvikling ligger i back-end, hvilket også vil være reflekteret i de projekter man vil kunne følge her.

Denne blog er dedikeret til at dokumentere mine softwareudviklingsprojekter. Som datamatikerstuderende og snart færdiguddannet datamatiker, vil jeg anvende denne platform til at dele tekniske detaljer, udfordringer og løsninger på de projekter jeg arbejder med. Derudover vil jeg dele refleksioner omkring softwareudviklingsprocessen, herunder planlægning og faglige indsigter.

De næste tre måneder vil være centreret omkring et projekt i samarbejde med Nolek, en virksomhed med ekspertise inden for lækagetest-løsninger. Dette projekt er en del af min specialisering, hvor jeg lægger et særligt fokus på teknologier som microservices og containerization.

Mit mål er at gøre denne blog til en nyttig ressource, hvor jeg kan dokumentere og reflektere over mine aktuelle projekter samt min fortsatte faglige vækst inden for softwareudvikling.

<div style="text-align: left">
  <img src="/assets/images/avatar.jpg" alt="whoops, something went wrong loading the image." width="200" height="200"/>
</div>

